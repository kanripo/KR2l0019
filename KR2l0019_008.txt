# -*- mode: mandoku-view; -*-
#+TITLE: 作邑自箴
#+DATE: 2015-09-12 00:15:22.009186
#+PROPERTY: ID KR2l0019
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB06n0594-008作邑自箴-卷八.
<pb:KR2l0019_SBCK_008-1a>¶
作邑自箴卷第八¶
　　　　冩狀鈔書鋪戸約束¶
某縣今籍定書鋪戸某人許令書冩狀鈔諸般¶
　　　　文字具約束下項¶
　一詞狀前朱書事目¶
　一狀鈔中緊切處不得揩改¶
　一據人戸到鋪冩狀先湏子細審問不得添借¶
　　　　語言多入閑辭及論訴不干已事若實¶
　　　　有合訴之事湏是分明揩定某人行打¶
　　　　或某人毁罵之&KR0011;即不得稱疑及虛立¶
　　　　證見妄攀人父母妻女赴官意在淩辱¶
<pb:KR2l0019_SBCK_008-1b>¶
　　　　若勘見本情其冩狀人亦行勾勘¶
　一不得爲見不係籍人不得書冩狀鈔等便輙¶
　　　　邀勒人戸多要錢物方肯書冩如縣司¶
　　　　察探得知必行根治¶
　一巳有判狀或文帖勾追對㑹事理并已認還¶
　　　　錢未了再押出頭並不得冩狀却來煩¶
　　　　紊官方如有詞&KR0003;但隨着到當官分析¶
　一百姓年七十或篤疾及有孕婦人並不得爲¶
　　　　狀頭¶
　　　　狀式¶
　某郷某村耆長某人耆分第幾等人戸姓某見¶
<pb:KR2l0019_SBCK_008-2a>¶
　　　　住處去縣衙幾里　所¶
　　　　人係某郷村居住至縣衙幾里¶
　右某年若干在身有無疾䕃(婦人即云有無/孕及有無疾䕃)¶
　今爲某事伏乞縣司施行謹狀¶
　　　　　　年月日姓某押狀¶
　一應係狀鈔之&KR0011;並要眞揩書冩將給去木齪¶
　　　　子分明印於年月前其狀内千錢榖數¶
　　　　目并闘打月日並作大字(謂一作壹之&KR0011;)¶
　右給牓付某人切在依禀如違前項指揮必定¶
　勘決毀劈木齪子更不得書冩文字的不虚示¶
　　　　　　年月　日¶
<pb:KR2l0019_SBCK_008-2b>¶
　　　　夏秋稅起催先出此牓(勾&KR0132;長當㕔丁寕/指揮給付此牓)¶
知縣事牓¶
　　訪聞人戸自來遞相倣俲不依限送納稅賦¶
　　唯務行用錢物與催稅之人以此因循遂遭¶
　　刑責以至枷項監催方得了足蓋是愚民全¶
　　無識慮湏至告示者¶
右仰諸郷村通曉父老詳認今來告示互相講勸¶
愚頑之人若將重疊行用與催稅人錢物不如趂¶
有物之際相添及早納足戸下稅物不唯公私省¶
力亦免人戸枉遭刑責又縁稅物終湏要納若&KR0248;¶
官中勾追巳是過時猝難辦集轉見費力縣司今¶
<pb:KR2l0019_SBCK_008-3a>¶
來除給帖付戸長外更不别差人下郷催促恐生¶
搔擾若有妄作縣司催稅之人起動人戸仰収領¶
赴縣以慿嚴斷其遞年頑猾欠稅人戸已抄出姓¶
名如入中限輸納未足先次勾決枷項監納的不¶
虚行曉示　年月日¶
　　　　稅到中限便出此牓(小作印板印給耆/長毎村三兩道)¶
知縣事牓¶
　　勘㑹先行告示更不差人下郷催稅恐生搔¶
　　擾今來巳及中限全未見大叚納及分數湏¶
　　至別有告示者¶
右散行告示郷村人戸仰火急前來了納戸下稅¶
<pb:KR2l0019_SBCK_008-3b>¶
物縣司巳指定某月某日先勾第一等至第三等¶
欠戸勘決其第四等第五等欠戸於某月某日勾¶
追施行的不虚示　年月　日¶
　　　　牙人付身牌約束¶
某縣某色牙人某人付身牌開坐縣司約束如後¶
　一不得將未經印稅物貨交易¶
　一買賣主當靣自成交易者牙人不得阻障¶
　一不得髙擡價例賖賣物貨拖延留滯客旅如¶
　　　　是自來體例賖作限錢者湏分明立約¶
　　　　多召壯保不管引惹詞訟¶
右給付某人遇有客旅欲作交易先將此牌讀示¶
<pb:KR2l0019_SBCK_008-4a>¶
　　　　官　押¶
　　　　公人家狀式¶
某人郷貫係第幾等戸¶
　三代(逐代開說并年甲/母在亦具年甲)¶
某年幾在身有無疾患別有無藉䕃親戚¶
　一親兄弟幾人(某作甚業次如一人巳上各開&KR0003;)¶
　一妻某氏係某人女¶
　一男幾人(亦依兄弟開&KR0003;)¶
　一女幾人(長嫁某人巳次亦開&KR0003;)¶
　一某於某年月日投充某役或投充手分某年¶
　　　　月日行甚案實及若干月日替罷見行¶
<pb:KR2l0019_SBCK_008-4b>¶
　　　　甚案¶
　一有無功過¶
　一祖父母父母曽未遷葬¶
右所供並是詣實如後異同甘伏深罪不詞謹狀¶
　　　　年月　日¶
　　　　書市買牌¶
知縣㕔¶
　本㕔収買諸般物色並是先支上等實直見¶
　賣價錢者¶
右仰行人驗認牌上書押先於市買處交取上等¶
實直見賣價錢方得供物其市買輙敢支中下等¶
<pb:KR2l0019_SBCK_008-5a>¶
錢及於牌外妄有取索賖荷立便赴本㕔出頭¶
　　　　驛舎亭舘馬鋪咨白小版牌¶
某拜聞過往官貟秀才如到此歇泊什物闕少掃¶
洒不至㓗淨或㸔管人不在本處祗&KR0248;切望垂示¶
當依理行遣具位某拜聞¶
作邑自箴卷第八¶
<pb:KR2l0019_SBCK_008-5b>¶
